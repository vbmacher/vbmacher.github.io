---
# the default layout is 'page'
icon: fas fa-info-circle
order: 4
---

Už dlhšiu dobu cítim potrebu prispievať československej programátorskej komunite. Je toho stále málo online v našich jazykoch a radšej píšem než hovorím, takže som sa rozhodol začať písať.

Väčšina návodov na programovanie je dostupná iba v angličtine, a práve preto sa chcem vyhnúť týmto témam. Bolo by to zbytočné a redundantné, navyše dnešný programátor sa bez angličtiny nezaobíde.

Mojím cieľom je písať o osobných zážitkoch s počítačom a programovaním, čerpať z vlastných skúseností. Občas by som chcel písať aj o teórii, s ktorou som sa stretol počas štúdia alebo v práci, a ktorú by som vedel podať prístupnejšie, praktickejšie alebo kompaktnejšie.

Hlavne však chcem písať o tom, čo ma baví a o čom sa mi dobre píše. Pracovať v štýle [worse-is-better](https://en.wikipedia.org/wiki/Worse_is_better) – jednoduchá implementácia, jednoduché myšlienky a priestor na rozvoj ponechať čitateľom.

Blog vnímam ako príležitosť usporiadať si vlastné myšlienky a lepšie pochopiť tému, o ktorej píšem. Uvidím, kam to zájde a čo z toho nakoniec vznikne.


### Kto som

Moje meno je Peter Jakubčo. Som programátor a mám mnoho nápadov, osobných projektov a filozofických úvah, s ktorými sa chcem
podeliť. S počítačom som prišiel do styku v roku 1996, keď som mal dvanásť rokov.
Môj prvý počítač bol [IBM PS/2 Model 55SX with Intel 80386 SX](https://cs.wikipedia.org/wiki/IBM_Personal_System/2),
ktorý som dostal od tety. Pri tomto počítači vznikol môj sen stať sa programátorom.

Ak chcete vidieť moje projekty, nájdete ich na mojom [GitHub-e](https://github.com/vbmacher). Viac o mojej profesnej kariére sa dozviete na mojom [LinkedIn-e](https://www.linkedin.com/in/peterjakubco/).

